---
---
Redovisning kmom04
=========================

### Vilka är dina tankar och funderingar kring trait och interface?
Jag känner inte att jag är ett stort fan av det. Jag tror att interface kan vara bra om man jobbar i större grupp och där det är extra viktigt att man har ordning och reda på koden. Till exempel om man ska följa en kravspecifikation. Trait vet jag inte heller om det är så speciellt nödvändigt. Det är åtminstone bra att det finns. Dock känns som man klarar sig väldigt bra utan, men jag kanske tycker så för att exemplet vi gjorde med histogrammet inte var speciellt nödvändig. Det gjorde mest saker krångligare med mer filer och kod, utan att man känner att man har så stor nytta av det. Man hade kunnat ersätta allt med en enda funktion som hade gjort jobbet. I ett så litet exempel kanske det inte gynnade kodstrukturen så mycket, men jag kan tänka mig att det är väldigt bra om man har flera och större traits.

### Är du sedan tidigare bekant med begreppet kontroller eller är det nytt och oavsett vad, hur känner du inför begreppet?
Jag har inte hört begreppet sedan tidigare. Jag tänkte inte på router när jag hörde kontroller. Dock är det väldigt likt routes. 

### ur gick det att skapa intelligensen och taktiken till tärningsspelet, hur gjorde du?
Jag försökte göra så att botten spelade mer defensivt när det inte är många ettor och vice-versa. Om botten har fått många ettor så blir den mer “modig” och sannolikheten att den rullar en gång till blir större. Detta är för att chansen att botten rullar en etta blir lägre. Osäkert hur detta funkar i praktiken.

### Några reflektioner från att integrera hårdare in i ramverkets klasser och struktur?
Det har funkat hittills, men när man får problem så är det väldigt svårt att lösa då jag inte är så bekant med filerna och vad de gör. Ibland googlar jag och hittar gamla gitter-chatter eller forumtrådar som hjälper mig vidare. Jag tycker inte så mycket om kodandet i ramverket då jag tycker att det är mycket svårare än att koda vanligt, utan något ramverk. 

### Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.
Kodtäckningen faller efter i exempelvis Dice-klassen då det är lite onåbar kod och metoder som inte används. Ibland så finns det kod som körs av slump, vilket är väldigt svårt att testa då man inte kan garantera att det körs. En lösning hade kanske varit att man loopar igenom koden tills det som man vill ska köras fasktiskt exekveras, men det känns väldigt opraktiskt och man kan inte garantera någonting. Annars så försökte jag testa det mesta, inkl. Kontrollerklassen. 
